214 · nms‘ronARUM

Tellurem porcO, Silvanum lacte piabant,

Floribus· et vino Genium memorem brevis aevi.
Fescennina per hunc inventa licentia morem
Versibus alternis opprobria rustica fudit,
Libertasque recurrentes accepta per annos

Lusit amabiliter, donec jam saevus apertam

In rabiem coepit verti jocus et per honestas

Ire domos impune minax. Doluere cruento

Dente lacess1t1, fuit intactis quoque cura
Condicione super communi; quin etiam lex
Poenaque lata malo quae nollet carmine quemquam
Describi· ‚ vertere modum, formidine fustis

Ad bene dicendum. delectandumque redacti.
Graecia capta ferum victorem cepit et artes '
Intulit agresti⁴ Latio: sic horridus· ille

Defluxit numerus Saturnius et grave virus
Munditias pepulere ; sed in longum tamen aevum
Manserunt hodieque manent vestigia ruris.

Serus enim Graecis admovit acumina chartiS,

⁴ Et post Punica bella quietus quaerere coepit

Quid Sophocles et Thespis et Aeschylus utile ferrent.
Tentavit quoque rem, s1 digne vertere posset,

Et placuit sibi, natura sublimis et acer:

Nam spirat tragicum satis et feliciter audet,

Sed turpem putat inscite metuitque lituram.

Creditur ex medio quia res arcessit habere

Sudoris minimum, sed habet comoedia tanto

Plus oneris quanto veniae minus. Adspice, Plautus
Quo pacto partes tutetur amantis ephebi,

Ut patris attenti, lenonis ut insidiosi· ,

Quantus sit Dossennus edacibus m parasitis,

Quam non adstricto percurrat pulpita socco· ,

Gestit enim nummum in loculos demittere, post hoc
Securus cadat an recto stet fabula tale.

Quem tulit ad scenam ventoso Gloria curru
Exanimat lentus spectator, sedulus inflat:

· Sic leve, sic parvum est, animum quod laudis avarum
Subruit aut reficit. Valeat res ludicra si me

Palma negata macrum, donata reducit opimum.
Saepe etiam audacem fugat hoc terretque poetam,

145

150

155

160

165

170

175

180

 

 

