224 ’ ARS PofmoA.

Denique sit quidvis simplex duntaxat et unum.
Maxima pars vatum, pater et juvenes patre digni,
Decipimur specie recti. Brevis esse labor0,
Obscurus fio ; sectantem levia nervi

Deficiunt animique ; professus grandia turget3
Serpit humi tutus nimium timidusque procellae3
Qui variare cupit rem prodigialiter unam,
Delphinum sil'vis' appingit, fluctibus aprum}

In vitium ducit culpae fuga si caret arte.
Aemilium circa ludum faber unus et ungues
Exprimet et molles imitabitur aere capillos,
Infelix operis summa quia ponere totum

Nesciet. Hunc ego-me, si quid-componere curem,
N on magis esse veliin quam naso vivere pram,
Spectandum nigris oculis nigroque capillo.
Sumite materiam vestri3‚ qui scribitis aequam
Viribus et versate diu quid ferre recusent,

Quid valea-nt humeri. Cui· lecta potenter erit ποθ,
Nec facundia deseret hunc ne'c lucidus ordo.
Ordinis haec virtus erit et venus, aut ego fallor,
Ut jam nunc dicat jam nunc· debentia dici,
Pleraque differat et praesens in tempus omittat.;
Hoc amet, hoc spernat promissi carminis auctor.
In verbis etiam tenuis cautusque serendis, ·
Dixeris egregie notum si callida verbum , 1
Reddiderit junctura novum. Si forte necesse est
Indiciis monstrare recentibus abdita rerum,
Fingere cinctutis 'non exaudita Cethegis
Continget, dabiturque licentia sumpta pudentem
Et nova fictaque nuper habebunt verba fidem si
Graeco fonte cadant, parce detorta. Quid autem·
Caecilio Plautoque dabit Romanus ademptum
Virgilio Varioque ’ἔ Ego cur acquirere pauca
Si possum invideo'r‚ cum lingua Catonis et Enni'

· Sermonem patrium ditaverit et nova rerum

Nomina protulerit? Licuit, semperque licebit
Signatum praesente nota producere nomen.

Ut silvae foliis pronos mutantur in annos,
Prima cadunt ··,· ita verborum vetus interit aetaS,
Et juvenum ritu florent modo nata vigentque.

15

ἓ

 

