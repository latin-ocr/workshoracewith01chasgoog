nm. 11. sAT. vm. 139

Audieris melius. Tum Vibidius Balatroni: ·

Nos nisi damnose bibimus moriemur inulti:

Et calices poscit majores. Vertere pallor 35
Tum parochi facicm nil sic metuentis ut acres

Potores, vel quod male dicunt liberius vel

Fervida quod subtile exsurdant vina palatum.

Invertunt Allifanis vinaria tota .

Vibidius Balatroque, secutis omnibus; imi · 40
Convivae lecti nihilum nocuere lagenis. ’

Affertur squillas inter muraena natantes

In patina porrecta. Sub hoc herus. ‘Haec gravida,’ inquit,
‘ Capta est, deterior post partum carne futura.

His mixtum jus est. oleo quod prima Venafri 45
Pressit cella3 garo de succis piscis Hiberi;

Vino quinquenni, verum citra mare nato,

Dum coquitur —- cocto Chium sic convenit, ut non

Hoc magis ullum aliud ;—pipere albo, non sine acet0,
Quod Methymnaeam vitio mutaverit uvam. ω
Erucas virides, inulas ego primus amaras

Monstravi 1ncoquere3 inlutos Curtillus echinos, - ·

Ut melius muria quod testa marina remittat. ’

Interea suspensa graves aulaea ruinas ,

In patinam fecere, trahentia pulveris atri ω
Quantum non Aquilo Campanis excitat agris.

Nos majus veriti postquam nihil esse pericli

Sensimus erigimur. Rufus posito capite, ut si

Filius immaturus obisset, flere. Quis esset

Finis ni sapiens sic Nomentanus amicum 60
Tolleret: ⁶ Heu, Fortuna, quis est crudelior in nos

Te deus? Ut semper gaudes illudere rebus

Humanis! ’ Varius mappa compescere risum

Vix poterat. Balatro suspendens omnia nas0,

‘ Haec est condicio vivendi‚’ aiebat, ‘ eoque ω
Responsura tuo nunquam est par fama labori.

Tene ut ego accipiar laute torquerier omni

Sollicitudine districtum, ne panis adustus,

Ne male conditum Jus apponatur, ut omnes

Praecincti recte pueri comptique ministrent! 70
Adde hos praeterea casuS‚ aulaea ruant si

Ut modo· , si patinam pede lapsus frangat agaso.

