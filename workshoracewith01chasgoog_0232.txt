’ 212 - ’ ΕΡιετοιιΑιιιιιι

Interdum vulgus rectum videt, est ubi peccat.
Si veteres ita miratur laudatque poetas

Ut nihil anteferat, nihil illis ‘comparem errat· .
Si quaedam nimis antique, si pleraque dure
Dicobre credit eoa, ignave multa fatetur,

Et sapit et mecum facit et Jove judicat aequo.

” Νοιι equidem insector delendaque carmina Livi
Esse reor, memini quae plagosum mihi parvo
Orbilium dictare3 sed emendata videri
Pulchraque et exactis minimum distantia miror· ,
Inter quae verbum emicuit si forte decorum, et
Si versus paullo concinnior unus et alter,
Injuste totum ducit venditque poema.

‘Indignor quidquam reprehendi, non quia crasse
Compositum illepideve putetur, sed quia nuper3
Nec veniam antiquis sed honorem et praemia posci.
Recte necne crocum floresque perambulet Attae
Fabula si dubitem, clament periisse pudorem
Cuncti pene patres, ea cum reprehendere coner
Quae gravis Aesopus, quae doctus Roscius egit.
Vel quia nil rectum nisi quod placuit sibi ducunt,
Vel quia turpe putant parere minoribuS‚ et quae
Imberbes didicere senes perdenda fateri.

’J am Saliare Numae carmen qui laudat, et illud
Quod mecum ignorat solus vult scire videri,
Ingeniis non ille favet plauditque sepultiS,
Nostra sed impugnat, nos nostraque lividus odit.
Quod si tam Graecis novitas invisa fuisset

Quam nobie, quid nunc esset vetus? aut quid haberet ·

Quod legeret tereretque viritim publicus usus?
Ut primum pos-itis nugari Graecia bellis
Coepit et m vitium fortuna labier aequa,

Nunc athletarum studiis‚nunc arsit equorum,
Marmoris aut eboris fabros aut aeris amavit,
Suspendit picta vultum mentemque tabella,

N unc tibicinibus, nunc est ‘gavisa tragoedi83
Sub nutrice puella velut si luderet infan8‚
Quod cupide petiit mature plena reliquit. ⁹
Quid placet aut odio est quod non mutabile credas?
Hoc paces habuere bonae ventique secundi.

⁸70

’γε’

90

100

